<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Document</title>
    <style>
        p {
            text-align: justify;
        }
    </style>
</head>
<body>
    <div class="container">
            <h3>6-mаvzu.  Xonliklar va mustamlakachilik davri o’zbek xalqi madaniyati</h3>
            <h3>Reja:</h3>
            <p>1.  Markaziy Osiyoda  mustaqil xonliklarning vujudga kelishi va madaniyatining ahvoli</p>
            <p> 2.  Markaziy Osiyo madaniyatiga rus va dunyo madaniyatining ta’siri.</p>
            <p>3.  Sovet davrida, jumladan, O’zbekistonda madaniy hayot.</p>
            <p>Markaziy Osiyoda temuriylar davrida madaniyat klassik darajasi bilan dunyoga mashhur bo’ldi. Shayboniylar va Ashtarxoniylar davri (XVI-XVIII asrlar) da mamlakat feodalizmning murakkab jarayonlarini boshdan kechirdi. XVI asrda hunarmandchilikning rivojlanishi tranzit va ichki savdoning kengayishiga yordam berdi. Bu davrda hunarmandchilikning 60 dan ortiq turi mavjud edi.         Markaziy Osiyo, Hindiston, Eron, Balx, Rossiya, Turkiya va boshqa mamlakatlar bilan savdo-sotiq diplomatik aloqada bo’lgan. XV-XVI asrlarda Movarounnahrda ilm-fan ancha rivojlandi. Adabiyot, tarix, me'morchilik va tasviriy san’at o’ziga xos rivojlanish bosqichini bosib o’tdi. Masalan, Buxoriy Nisoriy (1566) ning "Muzakkir ul-axbob" va Mutribiyning (1604) "Tazkiratush-shuaro" nomli adabiyot antologiyasi buning yaqqol ifodasidir. Bu qomusiy antalogiyada yuzdan ziyod adabiyot arboblarining ijodlari va tarjimai hollari o’rin olgan. Mamlakatda hunar va savdo ishlarining rivojlanishi ilm ahlining ijtimoiy doirasi kengayishiga ta’sir ko’rs</p><p>atdi. Mutafakkir Zayniddin Vosifiy 1512 yil Samarqandda bo’lganda bazmi mushoiralarda kosib, shoirlar, savdogarlar va oddiy kishilarning marakalarda faol qatnashib turganligini bayon qiladi. Ularning aksariyati sher yozib turganligi o’sha davr tabaqalarining madaniy  jihatdan yuksak saviyada ekanligidan dalolat beradi. Bu davrning o’ziga xos xususiyati shundaki ko’plab adabiy va tarixiy asarlar o’zbek tilida yozildi. Muallifi noma’lum "Nuxratnoma" Muhammad Solihning "Shayboniynoma" asarlari o’zbek tilida yozilgan. Bundan tashqari mashhur tarixchi Sharofiddin Ali Yazdiyning tarixiy asarlari, xususan, "Zafarnoma"si, Ulug’bekka bag’ishlangan "Muntaxabi jome va tovorixi shohiy" degan asarlari o’zbek tiliga o’girildi. Shayboniylar davrida fanning  qator  tarmoqlari rivoj topdi. 1693 yilda Amin Ahmad Roziy "Xaft iqlim" - yetti iqlim degan jurrofi-biologiyaga oid lug’at tuzadi. Unga Mutribiyning dunyo xaritasi ilova qilinadi. 1541 yilda Muhammad Xusayn as-Samarqandiy tibbiyot va farmakologiyaga oid ilmiy asar </p>yozadi. U ko’z tabibi  Shoh Ali ibn Sulaymon Navro’z Axmadjon huzurida ishlab, kasalliklar haqida "Tabiblik dasturul-amali" risolasini bitadi. Musiqa ilmiga oid buxorolik Navkabiyning asari ham XVI asrda bu san’at rivojidan darak beradi. Bundan tashqari xattotlik san’atining rivojiga ulkan hissa qo’shgan Sulton Ali Mashhadiy, Mir Ali Xirviy, Maxmud Ali Shikobiy kabi husnixat ustalari ham ijod kilgan. 1586 yilda Darvesh Muhammad Buxoriy kalligrafiya san’ati nazariyasiga oid asar yozadi. Shuningdek, ko’plab qo’lyozmalar miniatyuralar va suratlar bilan bezatildi. Tarixiy va adabiy asarlardan "Fatxnoma", "Tarixi Abulxayrxoniy", Navoiyning asarlari shular jumlasidandir. "Miniatyuralarda Markaziy Osiyo moddiy madaniyati aks etdiriladi va rassomlar voqelikni realistik tasvirlashga intiladi. Jaloliddin Yusuf, Keldi Muhammad va boshqalar rassomchilik san’atiga ulkan hissa qo’shadi. Xonliklar davrida qurilish inshootlari turlari yanada takomillashadi, ko’plab jamoat binolari (karvonsaroylar, ko’priklar, sardobalar, <p>hammom, tim va boshqa savdo rastalari) quriladi. Monumental binolarning tarixi, qiyofasi o’zgaradi, hunarmandlar uyushmalari vujudga keladi. Buxoro shahri balandligi 10 metrli devor bilan o’ralib, shahar darvozalari  qurildi, yirik binolar qurishda (Mir Arab madrasasi, Xo’ja Zayniddin masjid-xonaqosi) xalq me'morchiligi an'analaridan foydalanildi. Shahar tashqarisida ham monumental binolar (Chorbakr) qurildi. Jome' masjidlari saroy kabi serhasham qilib, madrasalar peshtoqdi, minorali tarzda qurib, ho’vlilari to’rt tomondan ayvon va hujralar bilan o’raldi. Buxoro va Toshkentdagi Ko’kaldosh madrasalari bunga guvohlik beradi. Binolar bezashda mayda o’simlik-naqshli parchinlar ishlatildi. Devorlarga gul terish kabi temuriylar davridagi usullar rivojlantirildi. Qabr toshlari yasashda yuksak badiiy darajada toshlarga yozuvlarni o’yib bitish rivojlandi. (Shayboniyxon   qabr   toshi   va   Childuxtaronda    </p>
            <p>Abu   Sayd   qabriga qo’yilgan toshlar). Xullas, bu davrning ko’pgina betakror madaniyat sohalari o’z sirlarini mukammal saqlab kelmoqda. Markaziy Osiyoda xonliklar va amirlik o’rtasidagi nizolar bo’lib tursada, ma'lum darajada dehqonchilik, hunarmandchilik, savdo-sotiq davom topdi. Fan, adabiyot, san'atning rivojlanishi ko’proq saroy doirasida bo’lib, ham diniy, ham dunyoviy asarlar yozildi. Garchi o’z davri tarixnavisligi o’sha xonlik va amirlikdagi siyosiy voqealar solnomasini ifodalaydi, o’sha davr ruhi aks etganligi bilan tarixiy ahamiyatga ega. Muhammad Yoqubning "Gulshan-ul mulk", Muhammad Mir Olimning "Tarixi Amir Nasrullo", Mulla Ibodulla va Mulla Muhammad Sharifning "Tarixi amir qaydar", Muhammad Hakimjon To’raning "Muntaxabut tavorix" kabi asarlari diqqatga sazovordir. Qo’qon adabiy muhiti ko’plab shoir va shoiralar ijodi bilan boyidi. Qo’qon xoni Umarxonning o’zi "Amiriy" tahallusi bilan o’zbek tilida g’azallar yozgan. Uning rafiqasi Mohlaroyim "Nodira" tahallusi bilan fors-tojik tilida "Maknuna", "Komila" tahalluslari bilan she'rlar yozgan.</p>
            <p> Eri Umarxon vafot etgach, Nodira davlat ishlariga ham aralashib, mamlakat xo’jaligini yaxshilash, madaniy hayotni jonlantirish bo’yicha muhim tadbirlarni amalga oshirdi. Qo’qonda madrasalar, karvonsaroylar, rastalar, yo’llar qurdirdi. U o’z atrofiga Uvaysiy, Mahzuna kabi qobiliyatli ijod ahlini to’pladi. Bu davrda Fazliy Namangoniy Mushrif, Mushfiqiy kabi shoirlar ijod qilgan. Mushfiqiy Buxoro amiri Abdullaxon saroyida "Malikush-shuaro" unvoniga ega bo’lgan bo’lsa, Fazliy Namangoniy Qo’qon shoirlariga boshchilik qilgan, Umarxonning  topshirig’i bilan Fazliy va Mushrif tomonidan "Majmuat-ush-shuaro" to’plami tuziladi. Bu davrda Qo’qonda Hudoyorxonning saroy arki, Xivada turli obidalar qurildi.            Taxminan XVII asrda yashab ijod qilgan shoirlardan biri Turdi Farobiy haqida ma'lumot beruvchi asosiy manba shoirning o’z asaridir. U yuz urug’ining oqsoqollaridan biri sifatida Abdulazizxon saroyida e'tiborli kishilardan bo’lgan, keyin saroydan chetlashtirilgan.            XVIII asr oxirida Qo’qonda tug’ilgan shoir Mahmur og’ir sharoitda yashab, saroyda askarlik qilgan. U amaldorlar va saroy shoirlari bilan chiqisholmay, saroyni tashlab ketadi. Mahmur  qiyinchilikda  Xapalak qishlog’ida 1844 yilda vafot etgan. Uning she'rlari ichida "Xapalak" hajviy asari mashhurdir.            XVIII asr oxiri asr XIX boshlarida Farg’onada Muhammad Sharif - Gulhaniy tahallusi bilan tanilib, ajoyib lirik she'rlar, masallar yozdi. Uning "Zarbulmasal" asari qahramonlari qushlar bo’lib, shoir ular orqali saroy ayonlarining kirdikorlarini fosh etadi. Yana bir qo’qonlik shoir Roziy ham o’z asarlarida zodagonlar va ruhoniylarni fosh qiladi. XIX asrning 30 yillarida Shahrisabzda shoir Xiromiy hind, fors adabiyotida mashhur bo’lgan "Chor darvesh" va "To’tinoma" hikoyalarini o’zbek tiliga tarjima qiladi xalq dostonlari "Yusuf va Zulayho", "Tohir va Zuxro" "Bo’z o’g’lon", "Yusuf va Ahmad" va boshqa dostonlar vujudga keldi. Shahar maydonlarida qiziqchi va qo’g’irchoqbozlar, o’yinchi san'atkorlar xalq hayotidan hikoya qiluvchi lavhalarni o’ynab, tomosha ko’rsatar, boylar va saroy ahlini ochko’zligini fosh etib, ustidan kular edi. </p>
            <p>Bu davrda Markaziy Osiyoda ikki turdagi maktab mavjud edi:  maktab va oliy- madrasa. Boshlangich maktabda savod o’rgatilar va diniy matnlar yodlanar edi. Madrasada ham ilohiyat o’qitilar, shuningdek, arab tili sarfu naxvi (grammatikasi), notiqlik san'ati, aljabr va handasa asoslari o’rgatilgan. Bundan tashqari Xofiz, Bedil, Navoiy asarlari o’qitilgan.            O’sha davr shoirlari, fan arboblari musiqani chuqur tushunganlar. Musiqa san'atining rivojiga ulkan hissa qo’shgan Mavlono Muhammadin Muqanniy, Mavlono Kavkabiy, Xo’ja Muhammad, Rizo Samarqandiyning nomlari bizgacha yetib kelgan.           Bu davrdagi me'morchilik yodgorliklar hajmi va pardozining jimjimadorligi bilan ajralib turadi. Samarqanddagi Registon maydoni shu davrda shakllandi. Sherdor madrasasining old peshtoqiga rangin koshinlar bilan chekilgan bir juft sher tasvirlangan. Tillakori madrasasining nomi "tilla bilan pardozlangan" degan ma'noni beradi. Devorlardagi ajoyib naqshu nigorlar va ichki devorlardagi to’kis tilla bezaklar juda nafis ishlangan. XVIII asr oxirlaridan Xiva xonligida ta'mirlash va shaharsozlik ishlari avj oladi. Ollaqulixon madrasasi, Raxmonquli inoq, saroyi xajm jihatidan ancha mahobatli qurilgan. Qo’qon xonligi me'morchiligida rang-baranglik va 
            yorqinlik, pardozdagi koshinlarning yorqin tovlanishi kabi xususiyatlar ayniqsa Xudoyorxon saroyida yaqqol namoyon bo’ladi.           XVIII asr oxiri - XIX asr boshlarida me'morchilik xajm jihatdan ixcham binolar,   goho bezak- pardozlardan butunlay xoliligi  bilan   ko’zga  tashlanadi. Xoshgaklar   va   amirlikda me'morchilik qurilishida va bezakda o’ziga xoslik ham seziladi.          Farg’ona uylari kengkovul va ayvonli,  guldor tokchali,  o’yma ganchli, shiftlari naqshu nigorli qilib qurilsa,  Samarqand va Buxoro uylari uchun chiroyli ko’rinishdagi ustunli ayvon, tarix   va   islimiy naqshlar    tushirilgan   devor    va   ganch o’ymakorligi  xosdir. Xiva  uylari  tashqi   va   ichki   shaklda qurilib, ayvoni ichkariga qaragan, ustunlariga o’yma naqshlar chekilgan, murakkab shakldagi gullar bilan bezalgan.           X1X asr boshlarida mehnatkash xalqning turmush madaniyati past darajada edi. Xonliklarning o’zaro urushlari xo’jalik va madaniy xayotni izdan chiqardi. Bu hol Chor Rossiyaning xonliklarni bosib olishini osonlashtirdi.</p>
            <p> Rossiyada sarmoyadorlik sanoatining o’sishi yangi bozor savdosiga va xom ashyo manbalariga bo’lgan talabni oshirdi. Rossiya Markaziy Osiyoni bosib olgach, mahalliy ahli rus va Rossiyaning boshqa xalqlari bilan aloqa o’rnatishga majbur bo’ldi. Sanoat va qishloq xo’jaligi texnikalari kirib kela boshladi. O’z o’rnida Rossiya va Yevropa madaniyati elementlari kirib keldi.              Rus tuzem maktablari ochildi. Tipografiya va litografiyaning paydo bo’lishi madaniy hayotda katta voqea bo’ldi. Avval rus tilida, so’ngra mahalliy tillarda gazeta, jurnal va kitoblar chop etila boshladi.               XIX asrning   80 yillarida A. S. Pushkin   va I.A. Krilov asarlari ilk bor o’zbekchaga tarjima qilindi. 1880 yilda Toshkentda jamoat kutubxonasi ochildi. 1870 yilda rasadxona va kimyogarlik tajribaxonasiga asos solindi. Ilmiy jamiyatlar tuzildi, tarixiy va arxeologiya muzeylari ochildi.             O’lka tabiiy boyliklarini o’rganish ishiga rus  olimlari ham qiziqa boshladi. 1870 yilda tabiat, antropologiya va etnografiya havaskorlari rus jamiyatning Turkiston bo’limi ochildi. N.A Seversov, I.V. Mushketov, V.P. Fedchenko, V.F. Omanin singari olimlar bu jamiyat a'zolari edi. Rus jugrofi F.P. Litko   1873 yilda  Toshkent falakshunoslik va tabiatshunoslik rasadxonasi tashkil  etilishga hissa  qo’shdi. P. P. Semyonov Tyan-Shanskiy Tongritog tizmalari tarkibi va tuzumi haqida ma'lumotlarni chop ettirdi. A. P. Fedchenko Farg’ona vodiysining o’simlik    dunyosini tadqiq  qildi. I.V. Mushketov va G.D. Romanovskiy Turkiston o’lkasining yer ustki xaritasini tuzdilar. I. V. Mushketov oltin, temir ma'dani, qoramoy, ko’mir kabi qazilma boyliklarni aniqladi. Akademik V.V. Bartold o’lka tarixi va el-elatini o’rganish asosida ko’plab kitoblar chop qildi.           Rus madaniyati ta'sirida xalq ma'rifatparvarlari shakllandi. Ular V. I. Gersen, N.T.Chernishevskiy, N.V.Dobrolyubovlar ta'sirida xalq ozodligi masalasini ko’tarib chiqdilar.O’rta asr qoloqligini tugatish, ta'lim-tarbiyaning ilg’or usullarini joriy qilishni o’z asarlarida kuylagan Furqat (1858-1909) misol tariqasida rus maktablarini ko’rsatdi. U A.S. Pushkinning bir qancha she'rlarini o’zbekchaga tarjima qildi. Muqimiy (1850-1909) o’zining xajviy she'rlarida xalq ommasining burjuaziya tomonidan ezilishini fosh etdi. Zavqiy (18531921) o’z she'rlarida ijtimoiy adolatsizlikni qoraladi.             XIX asr Turkiston adabiyoti ikki yo’nalishda rivojlandi. Shoxlik va saroy muhitini kuylovchi adabiyot, hamda zo’ravonlikka qarshi norozilikni va qoloqlikni tugatishga qaratilgan taraqqiyparvar xalq adabiyoti, umuman, rus va dunyo madaniyati ta'sirida mehnatkash xalq bilan bog’liq Turkistonda milliy madaniyatning rivojlanish jarayoni kuchayib bordi.           U musulmonlar va qolaversa turkiylar dunyosining jahon taraqqiyotidan uzilib qolganligi, bu g’oyat xavfli holga barham berish kerakligini hamda umumturkiy qavmlardagi jaholatni yo’q qilib, ma'rifat orqali taraqqiy topgan mamlakatlarga tenglashish zarurligini birinchi bo’lib turkiy qrim-tatar xalqining ulug’ farzandi Ismoil G’aspirali (1851-1914) tushunib yetdi. U jadidchilik harakatining butun turk dunyosidagi "G’oyaviy otasi"ga aylandi.          Musulmon turkiy olamini jahon ma'rifati, ilmi darajasiga ko’tarish g’oyasini amalga oshirish maqsadida Rossiyaga mustamlaka bo’lgan barcha musulmon hududlar maorifini 
            mutlaqo isloh qilish ularda dunyoviy fanlarni o’qitish masalasini ko’tardi. Ismoil G’aspiralining g’oyalarini yoyishda "Tarjimon" gazetasining xizmati juda katta bo’ldi. 1888 yilda uning "Rahbari muallimin" yoki "muallimlarga yo’ldosh" kitobining nashrdan chiqishi muhim voqea bo’ldi. U Buxoro, Turkistonga kelib jadid maktablarini ochishga urinadi. Uning shogirdlari Buxorolik Marjoniy, Domla Fozil, Muminxo’ja Vobkandiy, Mulla Xudoyberdi Boysuniy Buxoroda jadid maktablarini ko’paytirishga urinadilar. 1904 yilda "Mazaffariya" jadid maktabi ochiladi. 1898 yilda Qo’qonda Salohiddin domla ikkinchi jadid maktabiga asos soldi. Shu yili To’qmoqda ham shu tipdagi maktab ochildi. 1899 yili Andijonda Shamsiddin domla va Toshkentda  Mannon qori jadid maktabiga asos soldilar. 1903 yilda Turkiston o’lkasida 102 ta boshlang’ich va 2 ta o’rta jadid maktablari bor edi. M. Bеhbudiy, A.Avloniy, S. Ayni, A.Fitrat, Munavvar qori, Boboohun Salimov va boshqa ko’plab taraqqiyparvar insonlar ziyolilarning butun bir vatanparvar avlodini  tarbiyalab bеrishdеk og’ir ishga fidoiylik bilan kirishdilar. Ular doimo quvg’in, qamoq, surgun kabi xavf-xatarlar boshida charx urib turgan holda ish olib borishga majbur bo’ldilar. Bular orasida katta obro’ e'tibor qozongan Toshkеnt jadidlarining otasi Munavvar qori Abdurashidxonovning xizmatlari juda katta bo’lgan.  XX asr boshlarida Toshkеnt, Samarqand, Buxoro, Farg’ona vodiysi shaharlarida o’nlab “usuli jadid” maktablari ochildi. Unibitirganlar orasida Turkiston ma'naviy-ma'rifiy dunyosini milliy uyg’onishga kuchli ijobiy ta'sir qiladigan zabardast namoyondalar ajralib chiqdi. Uning birinchi qaldirg’chlari Mahmudho’ja Bеhbudiy, Abduqodir Shakuriy, Munavvar qori Abdurashidxonov, Abdulla Avloniy, Ashurali Zohiriy, Abdurauf Fitrat, Sadriddin Ayniy, Hamza Hakimzoda Niyoziy kabi o’nlab ulug’ zotlardir. Jadidlar maktab va ma'rifatdan boshlangan faoliyatini  siyosiy qiyofa kasb etgunga qadar davom ettirib, Turkistonda milliy mustaqil davlat barpo etishga urinish bilan eng yuqori pog’onaga ko’tarildilar.   Turkistonda ma'rifatparvarlik harakati ikki bosqichda kеchdi. Birinchi davrda fiodal tuzum va tartiblarini tanqid qilish, madaniy yangiliklarni egallash, Yevropaning turli tillarni o’rganishga targ’ib qilish, yangicha ilm-fanning ahamiyatini ko’tarish kabi masalalar olg’a surildi. Ahmad Donish, Avaz O’tar, Furqat, Muqimiy, Zavqiy singari ma'rifatparvarlar yеtishib chiqdilar.   Ikkinchi bosqichda ma'rifatchilikdan jadidizm o’sib chiqdiki, u endilikda yangi ta'limtarbiya, yangi usul maktablarini yo’lga qo’yish, dunyoviy ilmlarni har tomonlama egallash maorif-madaniyatda yangi tartiblarni o’rnatish, yangi ijtimoiy-siyosiy masalalarni qo’yish darajasiga ko’tarildi. Turkistonda yangi usul maktablari ochilib, ma'rifatparvar, ilg’or pеdagoglar bu maktablar uchun turli darsliklar, o’qish kitoblari, qo’llanmalar yarata boshladilar. Bu davrda Turkistonda ma'rifatparvarlik va jadidchilikning turli, yangi ta'lim-tarbiya, o’quv - o’qituv masalalarini o’zida aks ettiruvchi juda ko’p jurnallar nashr etildi. “Taraqqiyot”, “Oyna”, “Tujjor”, “Sadoyi Turkiston”, “Samarqand” kabi jurnallar shular jumlasidandir.  Ma'rifatchilik harakati ayniqsa o’zining rivoj topgan bosqichida Turkistonda o’zga yurtlardagi ijobiy yutuqlardan foydalangan holda mustaqil ma'naviy taraqqiyot yo’lini qidirish va targ’ib etish  masalalarini olg’a surdi. Bu harakat rus podsho hokimiyatining mustamlakachilik siyosatga zarar kеltirishidan cho’chigan chorizm amaldorlari uni chеgaralash va bo’g’ib qo’yish chora-tadbirlarini ko’ra boshladilar.  XIX asr oxiri XX boshlarida Turkistonda juda murakkab ijtimoiy - siyosiy hodisalar bilan birga uning madaniy hayotida ham tеz va shiddatli o’zgarishlar ro’y bеrdi. Madaniyat, adabiyot, ta'lim-tarbiya, din, mafkura sohasida turli oqimlar paydo bo’ldi, ular orasidagi munosabatlar murakkab tus oldi. Yosh buxoroliklar, yosh xivaliklar harakati vujudga kеldi.   1917 yildagi butun Rossiyada yuz bеrgan fеvral va oktyabr inqiloblari  uning mustamlakasi bo’lmish Turkistonda ham to’ntarishlarga olib kеldi.  Sovеt davridagi juda ham murakkab ijtimoiy-siyosiy va ijtimoiy-iqtisodiy jarayonlar Rеspublikaning milliy madaniyatiga har xil tarzda ta'sir o’tkazdi, barcha sohadagi o’zgarishlarni qarama-qarshi tusga kiritdi va Rеspublika taraqqiyotining asosiy tеndеnsiyalarini hamda yo’nalishlarini uzoq yillarga bеlgilab bеrdi. 
             30 yillarda madaniy-oqartuv tarmog’i kеngayishda davom etib bordi. Yirik sanoat korxonalarida madaniyat saroylar bunyod etildi, qishloq xo’jalik artеllari qoshida  klublar  ochildi, rayon madaniyat uylari barpo etildi, kutubxonalar tarmog’i kengayib, ularning kitob fondlari boyib bordi, kinoteatrlar, klub va madaniyat uylari qoshidagi kino qurilmalarining soni ko’paydi, stadion va sport maydonchalari jihozlandi. Ko’p miqdorda kitob, gazeta va jurnallar nashr etildi. Radio eshittirishlari aholining kundalik turmushida rasm bo’lib qoldi. Biroq 30-yillarda qaror topib borgan ma'muriy-buyruqbozlik tizimi va shaxsga sig’inish mafkurasi respublikaning ijodiy xodimlarini,  uning butun ma'naviy hayotini qattiq iskanjaga oldi.             Ijodiyotni partiyaviylik tamoillariga, mafkuraviy qoida-qonunlarga bo’ysundirish, dunyoni badiiy tasvirlashni qo’pol ravishda sotsiologiyalashtirish uchun keng yo’l ochib berdi, dunyoviy imkoniyatlarni toraytirib  qo’ydi. Partiyaning yangi turmushni madh etishga, xalq o’tmishiga nigilistik munosabat paydo bo’lishiga qaratilgan siyosati badiiy jarayondagi tarixiy izchillikni unutib yuborishga olib keldi.            Madaniyatda murakkab ijtimoiy muammolarni bezatib, yengil tusga kiritib ko’rsatish, xato va kamchiliklar to’g’risida sukut saqlash tendensiyalari paydo bo’la boshladi. Oqibatda hayotiy haqiqat buzilib, san'atning tarbiyaviy salohiyati pasaytirib yuborildi.         30-yillardagi qatag’onlar milliy madaniyat uchun dahshatli fojeaga aylandi. Qonunchilikning qo’pol ravishda buzilishi va inson qadr-qimmatlari poymol etilishi tufayli milliy madaniyat o’rni to’lmaydigan darajada zavol ko’rdi. Iste'dodli adabiyot va san'at arboblari Abdulla Qodiriy, Cho’lpon,  Fitrat,  Shokir Sulayman,  Ziyo Said,  Elbek, A'zam Ayub, Usmon Nosir, Qosim Sorokin, Muhammad Hasan, Abdusalom Niyoziy, Otajon Hoshimov va boshqalar  milliy madaniyat quchog’idan uzib olinib xalq dushmanlari deb e'lon  qilindi. Qatog’on qilingan va ta'qib ostiga olingan shoir va yozuvchilarning asarlaridan foydalanish necha-necha yillar mobaynida taqiq bo’lib turdi. Nohaq unittirib yuborilgan, ko’pincha esa jismonan ham yo’q qilingan jasur xalq farzandlarining asarlari shaxsga sig’inish tugatilganidan keyin garchi xalqqa qaytarib berilgan bo’lsa-da, o’limidan keyingi hech qanday shon-shuhrat ular boshidan kechirgan tahqir-u qiynoqlarning alamini bosa olmaydi.           Din va dindorlarni ta'qib qilish xalqning ma'naviy madaniyatiga nihoyat darajada katta zavol yetkazdi. Ma'muriy-buyruqbozlik targ’iboti o’rnatilishi bilan dinga ilmiy nuqtai-nazardan yondoshish inkor etila boshlandi. Din bilan ateizmning dunyoqarash jihatidan bir-biriga qaramaqarshligi siyosiy qarama-qarshilik bilan almashtirildi. "Sotsializmda dinga o’rin yo’q, unga din begona" degan qoida ustun bo’lib qoldi. Shunday qilib unga nisbatan salbiy munosabat dinga qarshi zo’rlik ko’rsatishga aylanib ketdi. Na masjidlar, na cherkovlar, na dindorlar shu qadar miqyosdagi ta'qiblarni boshidan kechirmagan edilar. O’zbekiston ruhoniylarining asosiy qismi 30-yillarda qamoq lagerlariga jo’natildi. Masjid va madrasalarning deyarli hammasi o’tmishda garchi diniy marosimlarni o’tkazish o’choqlari bo’libgina qolmasdan, xalqning buyuk merosini saqlab, boyitib kelgan madaniyat, ilm, tarbiya, san'at markazlari ham bo’lganiga qaramay berkitib qo’yildi.         Sobiq Sovet davrida Respublika madaniy hayotida progressiv va regressiv taraqqiyotning bir-biriga qarama-qarshi tendensiyalari tobora kuchayib bordi. 70-yillar va 80-yillarning birinchi yarmida, xuddi boshqa sohalarda bo’lganidek, O’zbekistonning ma'naviy hayotida ham inqirozga xos vaziyat vujudga keldi. Shu bilan birga ushbu yillar davomida respublika madaniyati umuman muayyan muvaffaqiyatlarni qo’lga kiritdi. Madaniyat, maorif muassasalarining tarmog’i sezilarli darajada kengaydi, bularning moddiy-texnika bazasi mustahkamlandi, aholining umumiy bilim darajasi o’sib, ijodiy ziyoliylar safi kengayib bordi. Talaygina ajoyib badiiy asarlar, teatr, musiqa asarlari yaratildi. Madaniyat va san'atning rivojiga iste'dodli yoshlarning butun bir katta guruhi qo’shildi, milliy o’z-o’zini anglashning o’sish jarayonlari belgi berib qoldi.            Ma'naviy, badiiy hodisalarni baholashda sinfiylik, partiyaviylik singari, mafkuraning badiiyat ustidan hukmronligi singari prinsiplaridan foydalanish, adabiyotda sotsialistik realizm usulining ustuvorligi madaniyat va san'atning rivojlanishiga to’g’anoq bo’ladigan mexanizmni vujudga keltirdi. Bu prinsiplar partiyaning cheklanmagan totalitar hukmronligi tazyiqi ostida 
            zo’rlik bilan amalga oshirib borildi. Ziddiyatlar, qarama-qarshiliklarning sababi ham xuddi ana shunda. Ma'naviy   sohada, bir tomondan, chindan ham sezilarli o’zgarishlar ro’y berib   borgan   bo’lsa,    ikkinchi   tomondan, inqirozga xos vaziyat yuzaga kelib bordi.           Tub milliy manfaatlarni unutib qo’yish, zo’r berib baynalminallashtirish madaniy qurilishda salbiy ro’lni o’ynadi. Partiyaning madaniyat sohasida baynalminal madaniyatni birinchi qo’yadigan siyosati milliy madaniyatni rivojlantirish rejasini, milliy qadriyatlarni asrabavaylash va ulardan ma'naviy rivojlanishda foydalanishni orqa o’ringa surib qo’ydi. Madaniyatni mafkuralashtirish axloq-odob, adabiyot, san'atning samarali milliy zamindan ajralib qolishiga sabab bo’ldi, tarixiy xotira, milliy an'analar va odatlarni unutib yuborishga olib bordi. Baynalminal madaniyatning ustivor tarzda rivojlanishi O’zbekiston tub xalqlari tillarining qo’llanish sohasini toraytirib qo’ydi.           Ma'naviy sohani boshqarishning ma'muriy-buyruqbozlik tizimi mustahkamlanib borishi bilan birgalikda fikr-mulohazalar va baholarning obro’yiga ko’r-ko’rona itoat qilish, ijodiy faoliyatga qo’pol ravishda aralashish, ijodiyotni eng oddiy erkinliklardan ham maxrum qilish rasm bo’lib bordi.            Ma'naviy hayotga buyruqbozlik yo’li bilan rahbarlik qilish, mafkuraviy cheklashlar, to’g’anoq mexanizmi, madaniy siyosatdagi ziddiyatlar, ma'naviy soha ehtiyojlarini inkor etish jamiyatning ma'naviy hayotida inqirozli holatlarni yuzaga kelishini belgiladi.          Uzoq va yaqin o’tmishni hayoldan o’tkazib, mohiyatini anglashda 1991 yil 31 avgust kuni – O’zbekiston Respublikasining Mustaqil deb e'lon qilinishi tarixiy voqea bo’ldi. U milliy o’zlikni anglash, tom ma'nodagi milliy yuksalish uchun sharoit yaratdi.         Jamiyat va millat tarixi, taqdirida yangi davr - Istiqbol davri boshlandi."Istiqbol biz uchun taraqqiyotning butunlay yangi, keng ufqlarini ochdi, - degan edi I.A. Karimov, - Kelajagimizni o’z qo’limiz bilan yaratadigan bo’ldik. Hayotimiz va yashayotgan xonadonimizni milliy manfaat va qadriyatlarimizga umumbashariyat e'tirof etgan demokratik mezonlarga monan qilib qurishdek noyob tarixiy imkoniyatga ega bo’ldik".        Sovet davrida O’zbekistonda madaniy hayot. XX asr sovet davri madaniyatiga nazar tashlar ekanmiz, bunda sovetlarning sotsializm va kommunizm qurishga mo’ljallangan, uzoqq qaratilgan keng qamrovli faoliyatida madaniy qurilish masalalari ham muhim o’rin tutganligi shubhasiz. Negaki, yangi kommunistik jamiyat yaratishdek “ulug’vor maqsad”ga bu sohaning barcha o’tkir, dolzarb vazifalarini hal etish alohida ahamiyat kasb etardi. Shu boisdan ham sotsializm ta’lim tizimini yaratish, ilm-fanni o’stirish, adabiyot va san’atni rivojlantirish, ko’p sonli ziyoli, bilimdon kadrlarni tarbiyalab, voyaga yetkazish sovet mutasaddilari oldida turgan shunday muhim vazifalar sirasiga kiradi. Ular komfirqa ta’limoti va dasturulamal ko’rsatmalaridan kelib chiqib, bu vazifalaru masalalarni amalga oshirishga kirishar ekanlar, bunda ijtimoiy hayotning barcha jarayonlarida kommunistik g’oyalar, ta’siri va bosimini butun choralar bilan kuchaytirishga asosiy e’tiborini qaratdilar. Bu esa oxir oqibatda sovetlar yuritgan madaniy siyosatning butun borishi, mazmun, mundarijasiga, ijodkor ziyolilar, milliy kadrlarning hayoti va qismatiga o’zining salbiy ta’siri, xunuk asoratlarini o’tkazmay qolmadi, albatta. Buning yorqin ifodasi hukmron markaz tasarrufiga butunlay tushib, unga tobe bo’lib qolgan O’zbekiston va uning jabrdiyda xalqi timsolida namoyon bo’ldi. Yuzadan qaraganda sovetlar va ularning ko’p sonli mutasaddilari g’oyatda ustamonlik va riyokorlik bilan siyosat yuritib, avval boshida O’zbekistonda madaniy qurilishga alohida urg’u berib, xalq ta’limi, jumladan, oliy ta’limni rivojlantirish, ilmu urfonni ravnaq toptirish, bu jabhalarga mahalliy xalq farzandlarini ko’proq jalb etish, ko’plab madaniy muassasalarni barpo qilishga rag’bat ko’rsatganday bo’ldilar. Bu bilan ular mahalliy xalqlar ishonchini qozonish, ularni sotsialistik qurilishga faol safarbar etishga erishmoqni niyat qilgan edilar. Shu maqsadlarda 20-30 yillar davomida respublika hududida ko’plab ta’lim maskanlari, oliy o’quv yurtlari, ilm – fan o’choqlari, madaniyat, san’at koshonalari bunyod topdi. Ular orqali ming-minglab yurt fuqarolari, avvalo, yosh avlod namoyandalari yetuk ilmli, bilimli kadrlar bo’lib yetishib bordilar. Ziyoli kadrlarning yangi avlodi shakllandi. Bu esa respublikaning ilmiy, ma’naviy salohiyatining o’sishiga muhim turtki bo’lib xizmat qildi. Shu o’rinda XX asr 30- yillaridayoq ilm-fan sohasida shuhrat 
            qozongan Qori-Niyoziy, A.Avloniy, A.Sa’diy, P.Soliyev, Ya.G’ulomov yohud adabiyotimiz va san’atimiz iftihorlari sifatida tanilgan Hamza, S.Ayniy, A.Qodiriy, A.Fitrat, A.Cho’lpon, U.Nosir, Oybek, G’.G’ulom. M.Uyg’ur, E.Bobojonov, A.Hidoyatov, A.Bakirov, H.Nosirova, S.Eshonto’rayeva, M.Turg’unboyeva, Tamaraxonim nomlarini alohida tilga olib o’tish joizdir. Bu davrda yaratilgan “O’tgan kunlar”, “Mehrobdan chayon”, “Sarob”, “Qutlug’ qon”, “Qullar”, “Kecha va kunduz” romanlari, iste’dodli shoirlarimiz she’riyati durdonalari, shuningdek, “Farhod va Shirin”, “Layli va Majnun”, “Gulsara”, “Bo’ron” singari san’at asarlari yoki “Asal”, “Qasam”, “Ravot qashqirlari”, “Azamat” nomli ilk kinofilmlar – bular o’zbek  adabiy – madaniy hayotida muhim voqea bo’lgan edi. Biroq bu jarayon uzoq davom etolmadi.Tez orada sovet mamlakatida avj olib ketgan stalincha qatag’onlik mavsumi ko’plab iste’dod sohiblari hayoti va qismatiga, ilmiy salohiyati, ijodi barq urgan ne-ne vatanparvar ziyolilarimiz hukmron tuzum bosimiga uchrab, asossiz tuhmatu bo’xtonlar bilan ayblanib yomon otliq qilindilar, qatog’onlikka duchor etildilar. Mamlakatimiz fahri sanalgan A.Qodiriy, A.Fitrat, A.Cho’lpon, U.Nosir, Elbek, Botu, O.Xoshim, G’.Yunus, Munavvar Qori, P.Soliyev singari ko’plab favqulodda iste’dod sohiblari battol tuzum qurbonlari bo’ldilar. Har 10-15 yil ichida milliy ziyolilarni “yagonalab” turish, ular faoliyati, ijodini elak-elak qilish, qiyin – qistovga olish amaliyoti sovet mafkurachilari, mutasaddilari uchun odatiy tusga aylanib bordi. Buni o’tgan asrning 50 yillarida bir guruh sara ijodkor ziyolilar ustidan atayin uyushtirilgan mafkura bosimi va uning oqibatlari misolida ham ko’rish mumkin. Stalincha qatog’onlikni bu yangi to’lqini ham ne-ne zabardast ziyolilarimiz (Oybek, Shayxzoda, M.Ismoiliy, S.Ahmad, Shukrullo) sha’nini tahqirlab, ularni ne balo kulfatlarga mubtalo etganligi aniqdir. Kezi kelganda shuni aytish joizki, ilmu ma’rifat, adabiyot va san’atga qadriyat bo’lib kelganligidan, urushdan keyingi o’n yilliklar davomida ham respublikamizning ma’naviy – madaniy hayoti nisbatan sezilarli maromda kechdi. Jumladan, kommunistik mafkura ta’siri va tazyiqiga qaramay xalq ta’limi tizimi muayyan murakkabliklar bilan bog’liq holda rivojlanib bordi. 50-yillarda bu tizim islohiy o’zgarishlar qilindi. Umimiy o’rta ta’limga o’tila boshlandi. 1958-1965 yillarda xalq ta’limida 5,7 mln. nafar yoshlar ta’lim oldi. Shuningdek, oliy o’quv yurtlari soni ham o’sib bordi. 1960 yillarda ular soni 42 taga yetdi va xalq xo’jaligi tarmoqlari uchun ko’plab yuqori malakali kadrlar tayyorlab berdi. O’rta maxsus ta’lim muassasalari soni 1985 yilda 249 tani tashkil qildi. Ular orqali 1965-1985 yillarda 1 mln. 135 ming nafar kadrlar tayyorlandi. Respublika ilm-fani ham asta – sekin rivojlanib bordi. 1958 yilda Toshkentda birinchi atom reaktori qurilib ishga tushirildi.O’zbek olimlarining quyosh nurlaridan foydalanish bobida yaratgan noyob kashfiyotlari jahonda e’tirof topdi. Geolog olimlarimiz topgan neft, gaz, volfram, simob, qo’rg’oshin kabi qimmatli ma’dan konlari – bu geologiya – minerologiya fanining ulkan yutuqlari bo’ldi. O’zbek olimlarining qishloq xo’jaligi, kimyo, tibbiyot, mikrobiologiya, kibernetika, elektronika, seysmologiya singari fanlar rivoji borasidagi kashfiyotlari jahon ilmiy maktabini T.N.Qori-Niyoziy, H.Abdullayev, J.Saidov, O.Akromxo’jayev, I.Hamrboyev, Yo.To’raqulov, V.Qobulov, H.Usmonov, M.O’rozboyev, X.Raxmatullin, S.Mirhamedov, Ya.G’ulomov, I.Mo’minov kabi mashhur olimlar yetishib chiqdi. O’zbek adabiyoti va san’ati ham ularning turli xil janrlarida faoliyat ko’rsatgan adiblar, shoirlar, san’atkorlar ijodida ancha sezilarli yutuqlar, ijobiy o’zgarishlar yuz berganligi shubhasiz. Bunda taniqli adiblar Oybek, G’.G’ulom, A.Qahhor, Shayhzoda, Uyg’un, P.Qodirov, E.Vohidov, A.Oripov, O. Matchon, B.Boyqobilov. H.Xudoyberdiyeva, O.Hojiyeva va boshqalarning mohiyatan xalqchil,  realistik ruhda yozilgan asarlari alohida ko’zga tashlanib turadi. Bular jumlasiga Oybekning “Oltin vodiydan shabadalar”, A.Qahhorning “Qo’shchinor chiroqlari”, M.Shayhzodaning “Toshkentnoma”, S.Ahmadning “Ufq”, R.Fayziyning “Xazrati inson”, A.Muxtorning “Davr mening taqdirimda”, O.Yoqubovning “Diyonat” singari asarlari nisbat berish mumkin. 
            O’zbek tasviriy san’at namoyondalari – O’.Tansiqboyev, Ch.Axmarov, M.Nabiyev, R.Usmonov. A.Abdullayev, L.Abdullayev, V.Kaydalov va boshqalar mo’yqalamiga mansub asarlar o’zining haqqoniyligi bilan ajralib turadi. O’zbek sirki dovrug’ini olamga taratishda Toshkenboyevlar, Zaripovlar, Xo’jayevlar sulolasi vakillarining katta xizmati va mahorati alohidadir. Sovetlarning har qanday mafkuraviy taziyqiga qaramay o’zbek musiqa madaniyati o’ziga yo’l topib, rivojlanishda davom etdi. Yurt san’atkorlari milliy mumtoz musiqa san’tini rivojlantirishga, qo’shiqchilik, raqs va boshqa janrlar faoliyatini yaxshilashga butun choralar bilan hararkat etdilar. O’zbek teatri san’atida Sh.Burxonov, O.Xo’jayev, R.Hamroyev, S.Xo’jayev, Z.Muhamadjonov, Yo.Ahmedov, S.Qobulova, G.Izmailova, L.Sarimsoqova, B.Qoriyeva; bastakorlik san’atida Yu.Rajabiy, T.Jalilov, M.Ashrafiy, I.Ikromov, S.Kolonov, T.Sodiqov, M.Burxonov, K.Otaniyozov, G’.Toshmatov milliy qo’shiqchilik san’atida J.Sultonov, M.Uzoqov, V.Fayozov, M.Ahmedov, T.Qodirov. K.Rahimov, F.Umarov, O.Xotamov, B.Davidova, X.Oxunova, N.Ahmedova, N.Yusupov, M.Yo’lchieva, M.Dadaboyeva singarilarning betakror ijodi ayricha ahamiyat kasb etadi. Ularning chinakkam xalq ruhi, uning orzu, armonlari, dil ehtiyojlari bilan uyg’unlashib ketgan ijodi bilan yaqindan tanishar ekanmiz, xalq dahosining qudratiga, yana bir bor tan beramiz.Bu davrda yaratilgan “Sen yetim emassan”, “Mahallada duv-duv gap”, “Maftuningman”, “O’tgan kunlar” singari kinofilmlarda katta ijtimoiy hayotiy voqealar keng rejada, chuqur realistik asosda, yorqin badiiy tasvirlarda yoritib berilganligi alohida e’tiborga molikdir. Biroq shuni taassuf bilan ta’kidlash joizki, xalqimizning sovetlar davri madaniyati, uning turli sohalari atayin doimiy ravishda hukmron tuzim bosimiga uchrab keldi. Tabiiyki, bu narsa madaniy-ma’naviy hayotga o’z asoratini o’tkazmasdan qolmadi. Xususan, xalq ta’limining mazmun-mundarijasini ko’zdan kechirar ekanmiz, unda kommunistik mafkura ta’siri yaqqol aks etib turadi. Chunonchi, butun SSSR mamlakati o’quvchilar uchun zarur bulgan hamma o’quv dasturlari, qo’llanmalar va boshqa o’quv jihozlarning faqat Moskvada tayyorlanib, u yerdan yuborilishi faktining o’zi ham bunga ishonchli dalildir. Bunda ming afsuski, milliy hududlarning o’ziga xos xususiyatlari, milliylik jihatlari mintaliteti mutlaqo inobatga olinmasdi. Bu hol oliy ta’lim sohasiga ham birdek xos edi. Shu bilan birgalikda kadrlar tayyorlashda son jihatidan quvilib, uning sifatiga yetarli e’tibr berilmasdi. Yurtboshimiz ta’biri bilan aytganda, ko’pchilik haqiqiy bilim olish uchun emas, balki amal-taqal qilib diplomli bo’lib olish ilinjida ari o’quv yurtlariga kirardi. Buning ustiga o’quv rejalari va dasturlarini bot-bot o’zgartirilishi amaliyoti ham bu tizimning barqarorlashuviga ko’ra ko’proq betakrorlashib borishga sabab bo’lgandi. Sovetlar davrida kechgan respublika ilm-fani, uning ko’p sonli xodimlari faoliyatida ham mavjud tuzim bosimi katta bo’lgandi. Buning orqasida olimlarning ko’p yillik izlanishlari samarasi bo’lgan qanchalab muhim kashfiyotlar, ihtirolar Moskva nazariga tushmay, uning ma’qullashini kutib bir chetda qolib ketavergan. So’ngra yurtimizda o’z ilmiy maktabini yaratgan ko’plab taniqli ilm sohiblari sobiq ilm markazi – SSSR FA si tomonidan e’tirof topmay, uning tarkibiga olinmay kelganligi ham sovetlar yuritgan shovinistik, mumtoz siyosatning real ifodasidir. Respublika ijod ahli ham doimiy ravishda hukmron tuzim siyosati va mafkurasi talabi yo’lyo’riqlarini bajarishga majbur etib kelindi. Bu esa sovet davrida yaratilgan asarlarda  qanday g’oyalar, qarashlar o’rin olgan edi, degan savol javobini osonlashtiradi, albatta. Chunonchi, Sovetlar davrida katta mablag’lar hamda ne-ne iste’dodli haykaltaroshlar mehnati, mahorati evaziga qad rostlagan son-sanoqli mahobatli haykallarning mutloq ko’pchiligi “inqilob doxiylari” – Lenin, Stalin, qolaversa ularning yaqin safdoshlari siymosini aks ettirishga bag’ishlanganligi bugun hech kimga sir emasdir. Shuningdek, ko’pchilik adibu shoirlar sinfiylik, partiyaviylik nuqtai nazaridan kelib chiqib mavjud sovet voqeligini, uning” beqiyos afzalliklari”ni insonlarga yaratib bergan imkoniyatlarni ulug’lash, maqtashga majbur bo’lganlar. Biroq, E.Voxidov, A.Oripov, P.Kodirov, S.Karamatov singari anchagina dovyurak ijodkorlar ham bo’lganki, ular fuqarolik pozitsiyalarida sobit turib, o’z vijdoni, diyonatiga hiyonat qilmay  haqiqat so’zlarini barilla ayta olganlar. Tuzum 
            zulmkorlari o’zbek xalqining ma’naviy hayotini qanchalik alg’ov-dalg’ov qilishga urinmasin, uning ne-ne azaliy milliy-ma’naviy qadriyatlarini zavol toptirishga yeng shimarmasinlar, biroq ular bu qabix maqsad-muddaolrga erisha olmadilar. O’z ulug’ ajdodlari sarchashmalaridan hamisha uzilmay, ulardan bahra olib, iligi to’q holda yashab kelgan xalqimiz o’zligini, asl qiyofasini saqlab qola oldi. Shu narsa, shu muqaddas tuyg’u uning yurt istiqloli sari qat’iy harakatlanganligi uchun muhim omil bo’lib xizmat qilmoqda.</p>
    </div>
</body>
</html>